# Ken je Hard Forks

De term ‘hard fork’ kan, tenzij je een developer bent, voor veel verwarring zorgen en een sterke negatieve connotatie hebben.  
Je hebt, tenslotte, al meerdere artikelen gelezen over hard forks en hoe deze bij andere crypto projecten voor spanningen en drama zorgden. Monero’s hard forks manifesteren zich op interessante manieren en kunnen worden ingedeeld in de volgende drie categorieën:  

### 1) Netwerk upgrades/planmatige reguliere Hard Forks

Monero developers trachten om twee geplande hard forks per jaar uit te voeren. Deze hard forks worden pas uitgevoerd na het bereiken van consensus binnen de community over deze forks en worden altijd geleid door Monero's core developers. Een dergelijke hard-fork bevat, over het algemeen, verschillende verbeteringen aan de Monero code. Het is hierbij van het hoogste belang dat een gebruiker van Monero elke keer update als een dergelijke fork plaatsvind. Dit updaten is een van de verantwoordelijkheden die genomen moet worden voor gebruik van Monero. Niemand heeft gezegd dat het zijn van een 'early adopter' makkelijk zou zijn, maar als je een beetje bij de les blijft, is het ook niet heel moeilijk.

Andere projecten hebben geprobeerd om misbruik te maken van de planmatige hard forks van Monero en hebben getracht om hun eigen projecten bovenop de oude chains van Monero te begin. Deze projecten zijn vaak echter van korte duur en bestaan dankzij het  hebberig en manipulatief gedrag van bepaalde individuen. Als je het nalaat om op tijd je Monero wallet up te daten na een van de geplande hard forks en alsnog besluit om een transactie uit te voeren met je XMR, dan bestaat de kans dat ze op een verkeerde chain worden opgeslagen met als gevolg veel tijdsverlies om dit te herstellen en/of wellicht algeheel verlies van je XMR.

_Betreft het veiligheidsniveau:_ De best practice is om je  Monero wallet(s) up te daten zodra er een nieuwe update wordt uitgegeven.

### 2) Hard Forks voor nieuwe en legitieme projecten

Soms worden forks uitgevoerd door legitieme projecten die de onderliggende code van Monero willen gebruiken om hun eigen (gebruiks)doelen te realiseren. Er zijn een paar factoren waarnaar gekeken kan worden om na te gaan of een project legitiem is:

- Geen pre-mine, insta-mine of een reservering van de nieuwe cryptovaluta voor de developers.
- Geen verplichting om de privé sleutels van je Monero accounts te delen.
- Er is geen sprake van controversie of negative en alarmerende reviews door leden van de Monero community over het project.
- Het project is open-sourced en ‘draagt bij’ aan Monero.

_Betreft het veiligheidsniveau:_ als een project legitiem is, zal er geen verplichting zijn om iets te doen met je Monero wallet(s) en kan je, indien gewenst en naar eigen inzicht, aansluiten/meedoen met het nieuwe project.

### 3) Hard forks voor scams en manipulatie

Sommige projecten proberen het tegenovergestelde te behalen van wat een legitiem project doet. Dergelijke projecten worden vaak gevoed door hebberigheid van zowel de developers als de gebruikers (lees: slachtoffers) ervan. In sommige gevallen, in het bijzonder bij projecten waarbij wordt gevraagd je privé sleutels af te staan, worden deze projecten ook gebruikt om het Monero-netwerk zelf aan te vallen en de privacy en anoniemiteit van haar gebruikers te compromitteren. 

_Betreft het veiligheidsniveau:_ het wordt ten strengste aangeraden om projecten/cryptomunten uit deze categorie te vermijden. Meedoen met dergelijke forks is altijd op eigen risico. Wees hierbij ook ervan bewust dat participeren aan dergelijke projecten schade kan berokkenen aan het Monero-netwerk. 
