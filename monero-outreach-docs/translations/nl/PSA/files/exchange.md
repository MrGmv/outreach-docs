# Ken de veiligheid van beurzen en wisselkantoren

Wisselkantoren en cryptovalutabeurzen kunnen een gemakkelijke manier zijn om je Monero te (ver)kopen, maar niet alle dienstverleners zijn gelijk aan elkaar betreft betrouwbaarheid. 

### Hieronder volgen een paar best practices om je XMR veilig te gebruiken op de valutabeurzen en bij wisselkantoren:

1. Doe altijd grondig onderzoek voor je gebruik maakt van de dienstverlening van een bepaalde derde partij. Stel voor jezelf hierbij altijd de volgende vragen: 

- a. Zijn er positieve reviews beschikbaar van derde partijen? Zijn deze reviews betrouwbaar?

- b. Heeft er ooit een hackpoging en/of andere aanval plaatsgevonden? Was de reactie hierop vervolgens adequaat?

- c. Hoe lang is de beurs/wisselkantoor al in bedrijf?

- d. Zijn de oprichters/managers ervan bekende en betrouwbare personen/entiteiten?

- e. Zijn ze in staat om je privacy te handhaven en beschermen door geen persoonlijke informatie van je te delen? 

- f. Heeft de website de benodigde veiligheidsmaatregelen genomen zoals bijvoorbeeld het gebruik van captcha en twee-factoren authenticatie (2FA)? Heeft de website geldige veiligheidscertificaten en start de websitelink met https://?

- g. Indien je ook aangifte van je belasting doet, maakt de beurs/wisselkantoor het ook mogelijk om handelsrapporten te downloaden ter bewijsvoering dat je in cryptovaluta hebt gehandeld?

2. Beurzen beheren je cryptovaluta altijd in hun eigen wallets. Je hebt hierbij, naar alle waarschijnlijkheid, geen toegang tot de herstelteksten van deze (beurs)wallets. Als de betreffende beurs ooit slachtoffer wordt van een hack of andere aanval, dan bestaat de kans dat je de XMR in deze wallets kwijt raakt. Een goede vuistregel hierbij is om alleen de XMR die je wilt gebruiken/verhandelen op korte termijn, te bewaren in deze (beurs)wallets. Indien je dit niet van plan bent, verplaats dan je XMR naar een wallet waar je zelf de controle over hebt.

3. Als je een significant bedrag aan XMR wilt verhandelen via een valutabeurs of wisselkantoor, overweeg dan ten eerste om, als test, een kleinere hoeveelheid XMR te versturen. Verhandel in deze (test)transacties nooit meer dan je aan risico zou willen/kan lopen.

4. Dubbelcheck altijd het ontvang- en verstuuradres van je XMR transactie. Er is malware bekend die, zelfs als je deze adressen goed hebt overgenomen in je transactieopdracht, in het laatste moment voor verificatie van een transactie, kan wijzigen. Dubbelcheck daarom altijd, in geval je wallet of apparatuur ge√Ønfecteerd is met deze malware, of je het juiste adres hebt overgenomen voor je de transactie verstuurd om te zorgen dat je XMR veilig verstuurd worden.

5. Hoe meer tijd er verstrijkt, des te meer zullen gedecentraliseerde beurzen/wisselkantoren gemeengoed worden. Dergelijke beurzen hebben, net als Monero, de ethos van volledige decentralisatie omarmt. 
Het is daarom te overwegen om dergelijke beurzen en/of wisselkantoren te gebruiken maar doe hierbij dan wel, zoals gebruikelijk, altijd goed onderzoek hiernaar voor jezelf!
