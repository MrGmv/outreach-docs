# Deel nooit je private versleuteling

Zolang je je privé sleutels en je hersteltekst veilig zijn, is je Monero ook veilig. Je private sleutels en je hersteltekst zijn de enige manier waarop je toegang kan krijgen tot je wallet en je je XMR kan uitgeven/versturen. Als je een van deze codes dus deelt, dan heeft degene met wie je dit deelt (en de personen die de (technische) expertise bezitten om dit bij diegene afhandig te maken) net zo makkelijk toegang tot je wallet als dat jij dat hebt.

Je kan ook in de veronderstelling zijn dat het een veilig idee is om je privé sleutels ergens apart te bewaren, maar wat denk je dat er gebeurd als een derde partij/vreemdeling dit vind? Dan wordt je op een goede dag wakker en is als je XMR naar een onbekende wallet verstuurd. Dankzij de hoge mate van privacy op het Monero-netwerk is het onmogelijk om te achterhalen naar wie dit verstuurd is en zo je gestolen XMR nog terug te halen. 

Het kan ook voorkomen dat nieuwe cryptovaluta projecten een hard-fork uitvoeren op de code van Monero en bijvoorbeeld dan claimen dat je de waarde van je wallet kan vertienvoudigen qua XMR en in ruil daarvoor hoef je "alleen je privé sleutels te delen". 
Als je in aanraking komt met dergelijke projecten, blijf er dan mijlenver van weg. Dergelijke projecten proberen niet alleen jou als persoon op te lichten maar waarschijnlijk (de integriteit van) het Monero-netwerk in zijn geheel te compromitteren. Oplichters zijn afhankelijk van ons hebberig gedrag om hun misdaden te kunnen laten slagen.  

### Wordt niet het slachtoffer.

Het enige onderdeel van je Monero wallet wat je wellicht zou kunnen delen is je alleen-lezen sleutel (en dan ook alleen om te bewijzen dat een bepaalde transactie door jou ontvangen is). Als je dit niet nodig acht en/of wenst, deel dan geen van je sleutels. 
Als een persoon beweert dat diegene iets anders nodig heeft van je dan je wallet-adres (en in sommige gevallen dus ook deze alleen-lezen sleutel), dan proberen ze naar alle waarschijnlijkheid je op te lichten. 
Samengevat: deel nooit je private versleuteling!
