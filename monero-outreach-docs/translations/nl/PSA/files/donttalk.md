# Spreek niet over de hoeveelheid Monero die je bezit.

Gezegden als "praat nooit je mond voorbij" en "uit het oog, uit het hart" hebben bestaansrecht om een bepaalde reden. Wanneer je met iemand praat over de hoeveelheid Monero die je bezit, maak je hiermee (onbewust) een doelwit van jezelf. Dit geldt met name op online fora en/of op sociale media. Kwaadwillenden zoeken het hele internet af, op zoek naar informatie over mensen die ze tegen hen kunnen gebruiken. 
Neem bijvoorbeeld het volgende voorbeeld:

_Adam schrijft via een bericht op de sociale media aan Eve dat hij zojuist 30 XMR heeft gekocht. Een kwaadwillend persoon leest dit en besluit dat hij die 30 XMR voor zichzelf wilt hebben. Deze slechterik past een serie snode tactieken toe om Adam te hacken en zo zijn XMR te stelen en verdere schade te berokkenen terwijl hij hiermee bezig is. Als Adam in de eerste instantie niks gezegd had, zou hij geen doelwit zijn geweest en was zijn XMR nu nog veilig._

Dit is een versimpeld voorbeeld, maar in de dagelijkse realiteit zijn er honderden scenario's te bedenken waarbij het delen van bepaalde (gevoelige) informatie ervoor kan zorgen dat je een doelwit wordt en een dito aantal scenario's waarin hackers deze informatie tegen je gebruiken en je hun volgende slachtoffer wordt. Het overtuigen van mensen om Monero te gaan gebruiken en nieuwe personen leren over het gebruik van Monero is één ding, het opscheppen over de hoeveelheid XMR die je bezit iets heel anders. Het is aan te raden dat men zich voornamelijk bezig houdt met het eerste, terwijl men het tweede ten aller tijden probeert te voorkomen. 

Het niet-delen van de informatie rondom je Monero is extra belangrijk als het land waarin je leeft wordt bestuurd door een corrupte overheid die misbruik maakt van zijn macht. Als een overheid in de nabije toekomst ervoor zou kiezen om kapitaalbeperkingen uit te gaan voeren op bezitters van cryptovaluta, dan is het beter als het bestaan van jouw Monero niet in het publieke bekend is. Want, hoewel de netwerk-protocollen van Monero resistent zijn tegen vormen van kapitaalbeperking, als een corrupte overheid weet dat je Monero bezit, kunnen ze nog steeds bij je langskomen om dit in beslag te nemen. 

Dankzij kapitaalbeperkingen en bijbehorende wetgeving heeft een overheid echter nog steeds wel de juridische bevoegdheid om je Monero te blokkeren of in beslag te laten nemen. Doordat Monero zichzelf continu verbeterd, wordt het voor corrupte overheden steeds moeilijker om je Monero te vinden....tenzij je er natuurlijk zelf (online) over praat. Als men dus niet weet hoeveel Monero je bezit, kunnen de autoriteiten hierop ook geen aanspraak maken en je zuurverdiende vermogen afpakken. Vertel dus nooit hoeveel Monero je bezit.
