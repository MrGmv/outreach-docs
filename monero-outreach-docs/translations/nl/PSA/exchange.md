# Ken de veiligheid van beurzen en wisselkantoren

Wisselkantoren en  beurzen kunnen een gemakkelijke manier zijn om je Monero te (ver)kopen, maar niet alle plaatsen zijn even betrouwbaar. 

### Hieronder volgen een paar best practices om je XMR veilig te gebruiken op de beurzen en bij wisselkantoren:

1. Doe altijd grondig onderzoek voor je gebruik maakt van de dienstverlening van een bepaalde derde partij Stel jezelf hierbij altijd de volgende vragen: 

- a. Zijn er positieve reviews beschikbaar van second-opinions en/of betrouwbare derde partijen?

- b. Heeft er ooit een hackpoging en/of andere aanval plaatsgevonden? Was de reactie hierop vervolgens gepast?

- c. Hoe lang is de beurs/wisselkantoor al in bedrijf?

- d. Zijn de oprichters/managers ervan bekende en/of betrouwbare personen/entiteiten?

- e. Zijn ze instaat om je privacy te handhaven en beschermen door geen persoonlijke informatie van je te delen? 

- f. Heeft de website de benodigde veiligheidsmaatregelen genomen zoals het gebruik van captcha en Twee-Factoren Authenticatie (2FA)? Heeft de website geldige veiligheidscertificaten en start de websitelink met https://?

- g. Indien je ook aangifte van je belasting doet, maakt de beurs/wisselkantoor het ook mogelijk om handelsrapporten te downloaden ter bewijs dat je in cryptovaluta hebt gehandeld?

2. Beurzen beheren je cryptovaluta altijd in hun eigen wallets. Je hebt hierbij, naar alle waarschijnlijkheid, geen toegang tot de mnemonische codes van deze (beurs)wallet.  
Als de betreffende beurs ooit slachtoffer wordt van een hack of andere aanval, dan bestaat de kans dat je de XMR in deze wallet kwijt raakt. Een goede vuistregel hierbij is om alleen de XMR die je wilt gebruiken/verhandelen op korte termijn te bewaren in deze (beurs)wallets. Indien je dit niet van plan bent, verplaats dan je XMR naar een wallet waar je zelf de controle over hebt.

3. Als je een significant bedrag aan XMR wilt verhandelen via een beurs/wisselkantoor, overweeg dan om eerst, als test, een kleinere  hoeveelheid XMR te versturen. Verhandel in (deze test)transacties nooit meer dan wat je aan risico zou willen lopen.

4. Dubbelcheck altijd het ontvang- en verstuuradres van je XMR transactie. Er is malware bekend die, zelfs als je deze adressen goed hebt overgenomen in je transactieopdracht, in de laatste moment voor verificatie van een transactie, kan wijzigen. Dubbelcheck daarom altijd, in geval je wallet of apparatuur ge√Ønfecteerd is met deze malware, of je het juiste adres hebt overgenomen voor je de transactie verstuurd om te zorgen dat je XMR veilig verstuurd worden.

5. Hoe meer tijd er verstrijkt, des te meer zullen gedecentraliseerde beurzen/wisselkantoren gemeengoed worden. Dergelijke beurzen hebben, net als Monero, de ethos van volledige decentralisatie omarmt. 
Het is daarom te overwegen om dergelijke beurzen en/of wisselkantoren te gebruiken maar doe hierbij, zoals gebruikelijk, altijd goed onderzoek hiernaar voor jezelf!
